Vl PRAEFATIO.

iudicare posset, accuratius investigandum fuisse. Post Visseringium
V. Cl. R. Fruinius Grotii librum perlegit. Huic nulla dubitatio
supererat et Commentarius omnino edendus esse videbatur. ltaque
mihi persuasit ut editionis curam susciperem. Ego a re alienus non
eram, sed illorum temporum historiae non multum operae dederam,
cum tamen omnia, quae editori de operis origine et scriptoris con·
silio observanda essent, eo pertinerent. At Fruinius id mihi nullam
molestiam creaturum dixit, cum ipse libri historiam compositurus
esset in opusculo, quod in diario Belgico edere intenderet, indeque
ego omnia, quibus mihi ad praefationem opus esset, haurire possem.
ltaque editionis curam libens suscepi.

Codex ipsius auctoris manu scriptus et prelo paratus erat: mihi
ulterius nihil faciendum fuit, quam ut edi curarem, quae scrip·
tor ipse editioni destinasset. Hac iu requam accuratissimus esse
studui et nihil mutavi: multum operae dedi ut loca a Grotio citata
in scriptorum libris perquirerem et conferrem: sed non omnes libros
ad manum habui. lpse aliquid annotare consulto omisi, praeterquam
sicubi in textu aliquid diesset, vel locum aliquem minus accurate
citari appareret. Quae non in ipso codice· leguntur, sed a me addita
sunt, uncis inclusi. Auctor documenta quaedam post volumen ad-
jicere intendebat, sed ea in codice et chartis eius desiderabantur:
Fruinius omnia conquisivit, Belgice vel Germanice scripta: ego in
Latinum sermonem converti et veniam a lectoribus peto, si oratio·
nis elegantia multum a Latinitate Grotii distare viderint. Textui
praemittam partem eorum, quae Fruinius in diario Belgico (de
Gids. 1868. Oct. en Nov.) de operis origine et historia composuit:
si qui his non contenti plura eade re cognoscere cupiunt, eos ad
ipsum Fruinii opus remitto.

Ad hunc diem nemini innotuerat, qua re inductus Grotius prae·
clarum opus suum de jure belli ac pacis conscripsisset. Brevi post
fugam e carcere, Parisiis, unius anni et paucorum mensium tempore
toturn absolvisse eum constabat. Nusquam se huic argumento jam
prius intentum fuisse commemoraverat. ln epistolis ad amicos eo
consilio scripsisse se dixerat, ut feritatem ad bella pro lubitu susci-
pienda, pro lubitu gerenda, sedaret. Nunc demum apparuit Grotium
cum Jus belli ac pacis conscriberet, opus ad manum habuisse et fre·

 

