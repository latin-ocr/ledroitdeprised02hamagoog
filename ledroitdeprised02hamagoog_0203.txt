nn June rutenae. cnr. xr. 181

non dimitterent quovis nomine accepta, denuo aliter convenit,
ut praefectus auxilio Lusitanorum vi caperet naves, eaeque
cum mercibus ipsi, homines Lusitanis cederent, aut si naves
corrumperentur, sex millibus regalium in antecessum solutis,
altera duo mercedis loco praefectus acciperet. Forte accidit
ut, dum ista habentur de ipsorum capitibus comitia, Hollandi
inopia aquarum dulcium alio discederent, nec longe tamen
Bantamo. Et ecce ab hospite nunnus, classem adversus naves
Hollandicas expediri, cujus et ipsi ante discessum apparatum
aliquem conspexerant. Neque tantum bona quadam fortuna
vitatum erat discrimen, sed novum certamen Lusitanis cum
praefecto, quod is se existimaret err pacti formula ad perse-
quendos etiam Batavos, postquam digressi erant, non obli·
gatum. Prope Jacatram Hollandi cum venissent, Tomagonem
Bantamenscm necessarium suum Lusitani subornant, ut quasi
alimenta venditurus nautas aliquos in vicinum satis Jacatrae
locum, Jauhanjava dicitur, proliceret. Sed praemonuerunt
mercatores Sinenses, Lusitanos in loco dispositos, qui nautas
aut caperent, aut trucidarent. Ipse Tomago haec confessus
est, cum Batavi altero itinere redeuntes infensos Javanos
Ι Lusitanis et sibi aequiores invenissent: sed turbas priorum
temporum excusabat. Atrocissimae insidiae, Francisco Pesoa
procurante, apud Cidaeum hoc modo institutae suerum.
Provectis hucusque navibus Rasalata, Lusitanus origine natus
Averi, sed Christianae pietatis desertor et archipirata illis
locis haud ignobilis, re instructa cum Cidaeensi Sabandro
(ita praetorem vocant), parata permutationi aromata, patere
regis Cidaeensis amicitiam affert. Missi qui explorarent, cum
signa convenirent, eadem renuntiant. Dicitur etiam summo
rex desiderio teneri inspiciendarum navium, quae per tantum
maris suas a'd oras venissent: gratissimum et hoc: adornantur
cuncta, quae et suo gaudio et regis majestati convenirent.
Apparent pravae (id navium genus est) sexaginta, quibus
sexaginta singulis haud minus viri inerant, regius ut tum

 

