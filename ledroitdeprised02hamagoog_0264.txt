242 DE JURE annuunt. CAP. xn.

dam exercere volentes prohibuisset semper, non tamen omnes,
quia alii fuerunt prohibiti, alii vero libere exercuerunt, id
quidem non sufficeret ex doctorum sententia. Apparet autem
debere haec omnia concurrere, tum quia praescriptioni rerum
publicarum lex inimica est, tum ut videatur praescribens
jure suo, non autem communi usus, idque non interrupta
possessione. Cum autem tempus postulatur, cujus initii
non exstet memoria, non semper sufficit, ut optimi inter·
pretes ostendunt ¹, probare saeculi lapsum, sed constare
oportet fatuam rei amajotibus ad nos transmissam, ita ut
nemo supersit, qui contrarium viderit aut audiverit. Occa-
sione rerum Africanarum in ulteriora primurn oceani inquirere
coeperunt, regnante Johanne, Lusitani anno salutis millesimo
quadringentesimo septuagesimo septimo ²: viginti post annis
sub rege Immanuele promontorium Bonae Spei praeternavi-
gatum est, seriusque multo ventum Malaccam etad insulas
remotiores, ad quas Batavi navigare coeperunt anno millesimo
quingentesimo nonagesimo quinto, non dubie intra annum
centesimum. Jam vero etiam eo quod intercessit ternpore
aliorum usurpatio adversus alios etiam omnes impedivit prae·
scriptionem. Castellani ab anno millesimo quingentesimo
decimo nono possessionem Lusitanis maris circa Moluccas
ambiguam fecere. Galli etiam et Angli non clanculum, sed
vi aperta eo perruperunt. Praeterea accolae totius tractus
Africani aut Asiatici partem maris quisque sibi proximam
piscando et navigando perpetuo usurparunt, numquam a Lu-
sitanis prohibiti. Conclusum igitur sit jus nullum esse Lu·
sitanis, quo aliam quamvis gentem a navigatione oceani ad
Indos prohibeant.

Quod si dicant Lusitani cum Indis commercia exercendi
jus quoddam proprium ad se pertinere, iisdem iere omnibus
argumentis refellentur. Repetemus breviter et aptabimus.

¹ covarr. in c. possessor. p. a. ς. s. n. 6. ² osorius l. r.

 

