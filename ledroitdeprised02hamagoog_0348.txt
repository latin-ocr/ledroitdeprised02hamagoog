326 nu June tunsone. cnr. xv.

perdere, servamus, si iam naves Lusitanorum, paratam
scilicet praedam e Batavorum manibus emitti viderint, quid
aliud quam latere proditionem et illos inter se colludere
existimabunt? Praestanda est igitur illis haec fides, dandum
hoc pro amicitia gaudium, pro calamitatibus solatium, ut
eos nunc praedam esse videant, qui totius mundi praedatores
fuere. Jam quae ex inimicorum malis proprie obvenit utilitas,
spectanda est. Hostem illic habent Batavi (qualem Tacitus
alicubi describit) adversis pavidum,secundis non divini, uon
humani juris memorem. Maxima igitur utilitas lraec est,
quod ille ,ad occursus Batavorum posthac trepidabit, quod
danum suo commotus fortissimorum virorum etiam aspectum
fugiet, neque naves suas etiam plures aliquanto et majores
cum Hollandicis audebit contendere. Has enim sciet esse,
quibus toties praedae fuerit. Cum igitur ubicunque classes
Batavorum ancoras fixerint, eo Lusitani metuent accedere,
non tutiores modo illi erunt, verum etiam securiores. Quod
sanein partem jam consecuti sunt, praedicantibus Indorum
regibus Lusitanos non ad conspectum modu, sed ad nomen
etiam Hollandi hominis pavere et expallescere. Quid quod
ipsi Lusitani, merces captarum navium in Batavicas exonerare
suis manibus jussi, paruerunt? Quid quod jam aliqui tuto
navigandi licentiam a Batavis mercati suut? Quare etcum
tam pronum videbunt esse Batavis vel maximam captivorum
turbam nancisci, in eos quos forte contra ceperint minus
audebunt saevire, quodque beneficiis invitati facere noluerunt,
id facere cogentur metu talionis. Praeterea posthac aut similem
praedam hostis debebit, unde plurimum utilitatis in publicum
ac privatum redire palam est, aut ab oppugnandis aliis ad
. se tuendum conversus compelletur innumeras habere per luÎ‡
diam praesidiarias naves, colonias suas firmare munitionibus
et quod molestissimum est, eodem tempore habere suspecta
omnia. Per tot tantosque sumtus et privatorum quaestus
omnis exhaurietur, et ipsi perpetuo libertatis Batavae adversario

 

