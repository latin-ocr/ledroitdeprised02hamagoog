PRAEFATIO. Xi

plura excipit. Multa viderat, multos vitae casus expertus erat:
itaque opus, quod iuvenis scripserat, mutavit prout mutatus ejus
in multis animus postulabat. At de iuris principiis et origine eadem
sentiebat.

ECommentario de iure praedae clarius quam err altero opere cer·
nimus, quae scriptoris laus sit circa ius gentium et jus naturae.
Vulgo Grotius has disciplinas condidisse dicitur. At si qui nova
eum juris dogmata excogitasse putant, vel docuisse, quae nemo ante
eum docuerat, hi longe a vero absunt. Nulla sere dogmata promit,
quae non alius cujusdam scriptoris auctoritate confirmet. In illis
unus Albericus Gentilis laudatur, tamquam dux Grotii et is, qui
viam ei praemunivit. Sed hac laude nequaquam dignus est. Multa
collegit, in iis multa, quibus Grotius usus est, sed judicio caret,
nec plus habet quam alii, quorum merita numquam laudantur. Non
huic multum debet Grotius, sed summis apud Hispanos theologis et
jurisconsultis, Caroli V et Philippi ll aequalibus, Fraucisco Victo-
riae, Dominico Soto‚ Covarruviae et praesertim Vasquio‚ quorum
merita ipse gratus agnoscit. Omnem fere Dogmaticorum materiem
ex illorum scriptis collegit, et paucis aliis. Sed haec materies apud
illos nullo ordine disposita latebat inter ingentes rerum minus uti·
lium cumulos. Summa laus Grotii est, quod, quae ad manum
erant, collegit et ita disposuit, ut inde nova iuris disciplina nas·
ceretur. Ante eum nemo viderat juris gentium originem in
iure naturae quaerendam esse, nemo ius ipse inde deducere cona-
tus erat. Dogmatica de jure praedae primum ejus rei specimen sunt.
Methodus‚ quam ibi sequitur auctor, et argumentandi ratio summa
laude digna est. E regulis nonnullis et legibus, quas tamquam axio·
mata praemittit, multo acumine et judicio universum jus belli et
praedae colligit et explicat: leges, sententias, consuetudines secundo
loco adhibet, ut earum ope confirmet, quae ex ipsa natura defluant.

Merito Fruinius animadvertit, opus illud conscriptum esse ab ado
lescente annorum viginti et duo. Summam recenset eorum, quibus
opus ' fuit ut ejusmodi librum conficere posset, scriptores, quos le-
gisse eum necesse erat, Latini sermonis elegantiam, argumentandi
artificium, inprimis vero judicii maturitatem, cujus vix alterum
exemplum in ejus aetatis adolescente conspicitur. Profecto Grotius,

 

