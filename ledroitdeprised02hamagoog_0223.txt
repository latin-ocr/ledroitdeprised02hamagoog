DE June Pannona. cnl’. x1. 201

iuter impares arte et viribus totam per diem peri Marte cer-
tatum est. Mense post comitantibus iterum Batavis rex
Tematte prodit praetervectosque Tidorim insulam, cum
quindecim Lusitanorum caracollae occurrerent, immotus
compressis telis sedit, exspectans donec hostis prior auspicata
caede in se Dei hominumque vindictam concitaret. lbi plenus
animorum et justae ultionis insurgit, captaque navium una
victor in regnum redit. Maciana interim ita Lusitani desola-
verant, ut nihil prope praeter nudum atque inane solum restaret.
thue flamma quo plura corripuit, hocvehementiusin caetera ,
funditur, sic illi ex hac praeda majorem concupiscentes, Ter-
natam ipsam navibus quinque et galeotis quatuor adoriuntur.
lbi batavi, qui propter littus hactenus sederant, cum se
viderent multitudine circumveniri, sublatis primum anchoris
cursum sibi liberiorem expediunt. Deinde memores mercatum
se, non ad bellum missos, cum jam temporis dispendio et
oneris penuria magnam satis jacturam incurrissent, pace regis
discedunt, relictis suorum e numero, qui amicitiam ejus
colerent ct quorum ille opera consilioque adversus hostem
esset instructior. Lusitani enim discessu iterum Batavorum
insolentiores, ingressi insulam proxima quaeque, metu babi-
tantium deserta, spoliabant urebantque. Et manet nunc etiam
illis cum rege Tematensi bellum, in quo tamen postea fe-
liciter contusam illorum audaciam fama accepimus. Nec illud
praetereundum est, Lusitanos ne ulla in parte a Castellanis,
priscis hostibus Batavorum, distinguerentur satis cavisse;
cum bello isto Tematensi, quo Batavos vel maxime perse·
quebantur, auxiliis Manilia missis (sunt enim et ibi Castellani)
et navibus usi sint, ut alias etiam e Philippinis petita illis
subsidia notavimus. Quo satis ostendunt populi, haud satis
alioquin inter se concordes, una se tamen in Batavorum exitium
conjurasse. Ad ultimam venio narrationem de rege Jorae, mam aaa.
quem eum cogito, tum vero mihi videor summum illum atque '
verum Indicae peregrinationis fructum permiccre et merito

 

