DF. June: PRAEDAE· CAP. x1. 199

caetera ejus ditionis oppida munimentis invalida, tum pagos
omnes irrumpunt vastantque. In homines eadem saevitia
usurpata est, quam saepe civitates Belgicae ab Hispanis
perpessae sunt. In caedibus non sexus ullum, non aetatis
discrimen, occisi passim et infantes et feminae: nec occisi
tantum: alii teneros artus parentum ante ora dissecabant,
alii praegnantium alvos et certissimae innocentiae corpora
gladiis scrutabantur. Haec post exempla pars indigenarum,
quibus temporis indulgentia fugam largiebatur, relictis pe·
natibus fortunisque avitis, in loca deserta et aut silvis bor-
rentia, aut montibus abrupta se conferunt: pars in vicinam
insulam Ceram transeunt. Eodem forte Batavum celocem
Wolphardus miserat: ipse eo tempore apud Bandam moraba-
tur. Legati Ambonensium laeti, ut inter tantas miserias,
inventa cum celoce Bandam proficiscuntur. Admissi arl prae·
fectum eo vultu, quem praesens fortuna fecerat, interrum-

,, pentibus etiam lacrimis, quae sibi accidissent commemorant.

Addunt, quod satis constabat, evenisse haec sibi, quia Ba-
tavos commerciis coluissent„ Orabant igitur per Deum, qui
tam felices oceani cursus, qui tam egregios illis ex Hispano
triumphos largiretur, per justitiam Hollandoruna negotiatio-
nibus cognitam, per illam fidem, quam judicio secuti nunc
ultimum haberent rebus perditis subsidium, ne se patria
extorres egentesque rernm omnium, crudelissimo insuper
hosti ludibrium debere paterentur. Quemvis hominem, nedum
Hollandum, hoc est mitem natura ac misericordem movere
haec potuit oratio: nec leviter sane indoluerat praefectus:
sed videbat non posse illorum causa omitti mandatam imprimis
negotiationem. Et anni tempus mercandi diligentiam poscebat.
Excusat igitur se, et sperare ait ultionem Ambonensium
Principi reique publicae Batavorum cordi fore. Quod unum
ratio temporis permittebat, captivos, quos praelio in Sundae
angustiis commisso nactus fuerat, ipsumque inter illos Fran·
ciscum Sousam,sine pretio liberos in Ambonam ad Lusitanos

 

