DE JURE Pannona. CAP. XV. 333

ita quae capta sunt societatis impensa atque periculo non
aliis, quam ipsis cedere aequum etex usu publico existimant:
ut ex formula videlicet versus Propertiani ¹, imo ex naturali
ratione

Praeda sit haec illis quorum meruere laborer.

Quare qui tam bonam utilitatem negliget, nimium prodige
utetur occasione ac fortuna. Quod enim belli, id est gen-
tium iure, quod Ordinum, hoc est summi magistratus con·
cessione, nostrum sit, id non statim sumere grata, ut dicitur,
manu stolidae prope dixerim contumaciae est. Quare credibile
est nullum fore qui in ea sententia persistat, ut possessio-
nem hanc refutet atque rejiciat, aut si quierunt, eos futuros
a quibus exemplum nolit sumere homo tecte erga Deum et
patriam animatus. Sunt euim, sunt proiecto Batavi hanc in
partem leniores, quod a civibus hostiles interdum voces
audiunt et patiuntur. Rem sane dolendam, eo impunitatis
deventum esse, ut sint qui jactare audeant Lusitanis omnia
licere, ipsis nihil. Quibus ego pejus nihil habeo quod im·
precer, quam ut salvo imperio et republica incolumi ineorutn
manus deveniant, quibus tantopere favent. Sed illa vanilo-
quentia scu malevola potius causae publicae detrectatio legum
paenis et diligentiae magistratuum relinquatur. Nobis errantes
instruxisse satis est. Qui igitur lucrum recusare potuissent,
quia se aliter justitiae et conscientiae non arbitrarentur satis·
facturos, hos si qua ratio, si qua movisset auctoritas, argu·
menta et testimonia, quaein prima tractationis parte adducta
sunt, efficere potuerunt doctiores. Esse etiam hunc quaestum
honestissimum homini non pertinaci satis persuasum ex su-
perioribus puto. Ac si qui sunt qui praecipuum habent
utilitatis respectum, hi quid possint contra praedam obten-
dere videamus. Neque enim illud credo dicet hic quisquam, ,
maie parta male dilabi, nec transferri ad posteros quod

¹ lib. 3. el. 3. [vs. an]

 

