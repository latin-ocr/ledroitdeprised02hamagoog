Anno 1599.
d. Sept. rr.

182 ua June rannone. cnr. xt.

quidem Batavis videbatur apparatus: caeterum ut exitus com-
probavit exercitus hostilis. Praemittitur Rasalata exploraturus,
numquid inimicum Batavis suboluisset: videt omnia cx voto,
rogatus manere renititur. Vix erat emissus, cum ad unam
navium (Amstelodamum vocabatur) Sabander Cidaeensis ac-
cedit, ac subito magistro navis Reginero Verhellio gratula-
bundam praebenti dexteram‚ in speciem etipse compositus
salutantis <non sola Aegyptus Septimios alit) sicam infigit:
pariterque caeteri conscii sceleris ignaros et incautos super
navis tabulata trucidant. Inter obtruncatos Johannes Scellingius
nauta et Aegidius Vallrenerius etalii novem fuerunt, praeter
eos qui fallente ictu sauciati tantum erant. Et capta fuerat
navis, ni homines tredecim, pars magna jam ante aegri, de-
scensum in carinam praeclusissent explosisque machinis ¹turn
qui suprema tenebant, tum eos qui latus ambierant per vulnera
ac pavorem egissent in mare: quod tum saluti fuit, accusan-
tibus frustra Lusitanis barbarorum imprudentiam, qui capta
callide consilia nimia festinatione corrupissent. Fuerat tamen
tanta clades, ut virorum penuria nautae eam navem nudatam
deserere cogerentur. Ab Hollandis ad Zelandos‚ eJava Ta-
probanen veniamus, quo naves duae praefecto quem diximus
Houtmanno appulerunt. Erat in aula Achinensi Alphonsus
ille Vincentius, homo etiarn inter Lusitanos malignissimae
calliditatis, qui cum aliis Lusitanis in familiaritatem Hout-
manni ejusque comitum irrepsit. Ostentabat enim se illis,
quasi gratia apud regem valeret possentque res illorum Achi-
nensibus se conciliante commendari. Adeoque impense hanc
operam simulabat, ut Zelandos nonnumquam in aulamprodu-
teret, etiam consilia quaedam regis velut areana, sed quae
corruptis primoribus potuerat didicisse, cum illis communi-
caret. Interim negotiatores ibidem morantes instigat, quippe
corrumpi illis quaestum nova licitantium accessione. Instigat
et Sabandrum‚ Abdulum nomine et Corconem scribam ipsumque
regem monstrando opulentas naves et facilem praedam: etiam

 

