DE June PRAEDAE· CAP· XIV. 309

ra, ut singulis hominibus ne amplius quam singulas artes
nosse liceat. Quanto igitur magis id probandum est, cum
ars altera est ab electione, altera a necessitate assumitur atque
ita comparata est, ut priori inserviat, quod sine hac illa ob·
tineri non possit? Neque vero Atheniensibus tantum, ut
historiae nos docent, aut Carthaginiensibus hodieque et
antiquitus ipsis Lusitanis usitatissimum fuit mercaturam armis
munire, sed et veteres Batavi, sanctissimi et innocentissimi
viri xet quos imitari posse pro summa virtute est, exempla
posteris eJus rei insignia reliquerunt: quorum e multis unum
referam. Olim maritimae Germanorum civitates, quo nomine Anno ¹4³⁸·
veniunt Lubecca, Hamburgum, Gedanum, Lunoburgum,
Vismarum, Rostoehium, Zunda et aliae, quibus Prutheni
accesserant et llispani Venetique (uam ethi tum septentrio-
nem navigabant), aucupatae dissidiorum causas, quarum inter
aemulantes mercaturae causa numquam penuria est, Batavos
nullo belli paratu maria permeantes coeperunt spoliare, oc-
cidere aut in durissimam captivitatem abducere. At illi,qui
gravissimis vexati injuriis cuncta tamen ante vim mallent ex·
periri, decretis legationibus res repetunt ac jubent eas quas
dixi civitates, nisi noxae aestimationem persolverent,privatis
latrociniis absistere et aperto in posterum Marte secum certate.
Cum veto Germanos ut sponte juri parerent adducere nullo
modo potuissent, assensu Principis (erat is tum Philippus
Burgundionum primus) cunctis in urbibus armant implentque
naveS, quibus mox in hostem invecti promulgatis utplurimum
praeliis feliciter non minus quam fortiter depugnarunt, ita
ut brevi nullae in oceano naves praeter Batavicas conspiceren-
tur, quae in decus multiplicis victoriae everriculum praefere-
bant,purgati maris insigne. Captae uno praelio viginti magnae
Germanorum naves, Pruthenicae tres, caracca Veneta una
referta opibus, quae inter illas versabatur: haecin Zelandiam
avecta est. Alte'ro deinde conflictu tres aliae naves magnae
molis in potestatem venerunt. Captivi honestissime habe·

 

