DE JURE Pannona. CAP. XV. 321

quis non admiratus est opulentiam, quis non obstupuit,
neque privatae fortunae, sed quasi regiam habeti credidit
auctionem? Batavi justas ditescendi rationes etiam ab hostibus,
usum divitiarum a majoribus suis accipiant, viris honeste
frugalibus. Optimus autem fructus opum positus estin com-
muni utilitate, quae primum in tributis et vectigalibus locu·
pletandis consistit. Nam si rex Hispaniae proventu externarum
navigationum totum orbem ausus est perterrere, quod illi pro
dominatione animi fuit, idem justius batavis erit pro libertatis
ct vitae tutela. Altera pars publicae utilitatis est, quod
¹magna turba numerosae admodum plebis, mercaturae aut na·
vigationis ministra, non aliunde alitur. Fiet ita quod apud
prophetam ¹ est, ut negotiatio et quaestus omnis Deo con-
secretur, non adservatus nec reconditus, sed ita habitus ut
his, qui Deo vivunt, suppeditet victum ad satietatem usque
et cultum sufficientem. Hanc igitur negotiationem tam'utilem
tamque necessariam placetne omittere? Nem0, ut arbitror,
ita censet. Atqui retineri aliter non potest, nisi remotis
illis, qui ubieunque tuti sunt, ibi alios tutos esse non
sinunt: qui dictis factisque profitentur non passuros se, ut
alius quisquam Europaeus illas terras mercatus gratia accedat,
idque nullo jure, sed quia introductum utcunque lucrum
nolunt dimittere, nolunt participare; quod ut obtineant,
clam dolis, palam bello nihil relinquunt intentatum. Quid
autem non credas illos quaestus sui gratia facturos, qui
Castellanis, finitimis suis eidem subjectis regi et tantumnon
popularibus, in Sinas haud ita dudum pervectis veriti non
sunt calumniis apud regionis praefectos, imo et pretio, mor·
tem intendere? Et perfecissent nisi apud Sinenses, homines
alioqui non religiosos et tunc Castellanis merito infensos
(nam decem eorum millia in Philippinis Hispani occidisse
dicebantur), plus valuissent supplicum et hospitum jura,

¹ Esaias. c. 23· in bue.

 

