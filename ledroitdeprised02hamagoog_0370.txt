348 nocunarvrn.

et navibus, carris et equis, quibus merces impositae erant, et cae-
teras praeterea poenas incurret, quae deinceps indicabuntur. Et quo
melius praevertamus omnes fraudes et fallacias, quas adversus hoc
edictum forsitan aliquis struere velit, expresse jubemus omnes por-
titores et coactores caeterosque magistratus nostros in portibus,
oppidis aliisve locis terrarum foederatarum (bi autem meminerint
jurisjurandi et cogitent se alioquin munere suo privatum iri et poe-
nas nostro arbitrio daturos), reliquos practerea omnes, qui provin-
ciarum foederataram cives sunt vel eas frequentant, ut magna cura
et diligentia inquirant, an contra hoc edictum merces aliquae vel
bona ad portus et oppida hostium transmittantur: quod si esse
compertum sit, jubemus merces omnes et bona cum navibus, carris
et equis, quibus imposita sint, detineri et publicari, ita ut pars
una cedat delatori, sive magistratus sit reip, sive privatus, partes
vero duae inserviant rei communi, indeque solvatur quaesitori, qui
rem apud iudices prosequetur. Insuper iubemus curn dominos mer-
cium, tum navicularios vel vehicularius, quorum navibus vel vehi-
culis merces ad hostes transportentur, in carcere detineri, donec
mulctas solverint, quae judicum sententia impositae sint: hae mulc-
tae in dominis mercium florenis mille, in vectoribus florenis quin-
gentis haud minores esse debebunt. Et quo diligentius edictum
observetur, ab omnibus quos aliquid in fraudem eius commisisse
compertum sit intra annum praeter mulctas supra dictas apud
magistratus et judices, ad quos ea res pertineat, etiam pretia exigi
volumus navium, vehiculorum et equorum: nec ullam in exsecutione
moram interponi, licet damnatus alios judices appellarit et provo-
carit. Denique si forte quis in provinciis foederatis merces aliquas
vel bona velit transmittere ad gentem aliquam vicinam et amicam,
id ei facere non licebit, nisi prius obtinuerit commeatum ab admi·
ralatu generali nostro, vel ab iis quibus nos huius rei curam man-
daverimus, et insuper caverit vectoribus, in quorum naves merces
impositurus sit, de pretio navium et merces non alio quam ad loca
amica transportatum iri, idque intra certam diem, quae in instru-
mento indicari debeat: quodsi aliter fecerit, statim dictae mulctae
damnabitur. Mandamus etiam omnibus ducibus praefectisque copia·
rum maritimarum et terrestrium, ut diligenter attendant omnes, qui

 

